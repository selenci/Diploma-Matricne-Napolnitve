\section{LMaFit}
LMaFit je algoritem, ki podobno kot ASD, rešuje problem matričnih napolnitev z uporabo dveh manjših matrik $X^{n_1 \times r}$ in $Y^{n_1 \times r}$. Podobno kot v prejšnjih algoritmih rešujemo problem 
\begin{align*}
    \min_{X, Y, Z}& \hspace{0.5cm} \frac{1}{2}\fnorm{XY - Z}^2\\
    \text{pri pogojih}& \hspace{0.5cm} \proj(M) = \proj(Z)
\end{align*}
le da sam problem rešujemo s pomočjo Moore-Penrose inverza (Označen z $\dagger$).

Lahko je videti, da bo funkcija $f(X,Y,Z) = \frac{1}{2}\fnorm{XY - Z}^2$ imela najmanjšo vrednost, ko bo $XY = Z$. Zato uvedemo iterativni algoritem, ki izmenično posodablja $X, Y$ in $Z$ tako, da fiksira dve izmed matrik. Minimizacijo matrik $X$ in $Y$ torej dosežemo na naslednji način.
\begin{align*}
    X^{i+1}Y^{i} &= Z^{i} \hspace{0.5cm} \\
    X^{i+1} &= Z^{i}(Y^i)^\dagger
\end{align*}
Kjer se zanašamo na dejstvo, da nam množenje z Moore-Penrose inverzom z desne 
da najboljši možen rezultat.
Podobno posodobimo matriko $Y$.
\begin{align*}
    \hspace{0.5cm} X^{i+1}Y^{i+1} &= Z^{i}   \\
    Y^{i+1} &= (X^{i+1})^\dagger Z^{i}
\end{align*}

Sedaj le še posodobimo matriko Z, kot
\[
    Z^{i+1} = X^{i+1}Y^{i+1} + \proj(M - X^{i+1}Y^{i+1})
\]
Torej podobno kot prej poskušamo doseči $XY = Z$, vendar zaradi omejitve znanih vrednosti matrike M, na tistem mestu vrednosti popravimo. \cite{LMaFit-WY12}
